Верховна Рада України постановляє: ЗАГАЛЬНОДЕРЖАВНА ПРОГРАМА АДАПТАЦІЇ ЗАКОНОДАВСТВА УКРАЇНИ ДО ЗАКОНОДАВСТВА ЄВРОПЕЙСЬКОГО СОЮЗУ Розділ I ЗАГАЛЬНІ ПОЛОЖЕННЯ Загальнодержавна програма адаптації законодавства України до законодавства Європейського Союзу (далі - Програма) визначає механізм досягнення Україною відповідності третьому Копенгагенському та Мадридському критеріям набуття членства в Європейському Союзі Цей механізм включає адаптацію законодавства, утворення відповідних інституцій та інші додаткові заходи, необхідні для ефективного правотворення та правозастосування Метою адаптації законодавства України до законодавства Європейського Союзу є досягнення відповідності правової системи України acquis communautaire з урахуванням критеріїв, що висуваються Європейським Союзом (ЄС) до держав, які мають намір вступити до нього Адаптація законодавства України до законодавства ЄС є пріоритетною складовою процесу інтеграції України до Європейського Союзу, що в свою чергу є пріоритетним напрямом української зовнішньої політики Розділ II ВИЗНАЧЕННЯ ТЕРМІНІВ Acquis communautaire (acquis) - правова система Європейського Союзу, яка включає акти законодавства Європейського Союзу (але не обмежується ними), прийняті в рамках Європейського співтовариства, Спільної зовнішньої політики та політики безпеки і Співпраці у сфері юстиції та внутрішніх справ; адаптація законодавства - процес приведення законів України та інших нормативно-правових актів у відповідність з acquis communautaire Джерела acquis communautaire: первинне законодавство: Договір про злиття 1965 року; акти про приєднання нових держав-членів; вторинне законодавство: директива; регламент; рішення; рекомендація або висновок; джерело права у формі міжнародної угоди; загальний принцип права Європейського співтовариства; рішення Європейського суду; спільні дії в рамках спільної зовнішньої політики та політики безпеки; спільна позиція у сфері спільної зовнішньої політики та політики безпеки; загальне положення або принцип у сфері спільної зовнішньої політики та політики безпеки Елементами загальнодержавної інформаційної мережі з питань європейського права мають бути: створення інтернет-порталу; створення електронної системи документації Європейського Союзу, перекладеної на українську мову, в тому числі актів acquis communautaire; створення спеціалізованої бібліотеки європейського права та її філіалів у регіонах України; забезпечення доступу учасників процесу адаптації до баз даних законодавства Європейського Союзу; забезпечення передплати на офіційні видання Європейського Союзу