ЗАКОН УКРАЇНИ Цей Закон регулює правові відносини у сфері виноградарства та виноробства України, пов'язані з веденням виноградників та виробництвом винограду, вина та інших продуктів виноробства, визначає регламентацію і контроль в цих галузях виробництва, права і обов'язки виробників, повноваження органів виконавчої влади і спрямований на посилення боротьби з фальсифікацією виноробної продукції в Україні Дія цього Закону поширюється на юридичних та фізичних осіб, господарська діяльність яких включає виробництво, реалізацію, експорт та імпорт товарної продукції в галузі виноградарства і виноробства Дія цього Закону не поширюється на виробників винограду і вина домашнього, призначених для власного споживання Розділ I ЗАГАЛЬНІ ПОЛОЖЕННЯ Стаття 1 Визначення основних термінів У цьому Законі терміни вживаються в такому значенні: 1) виноградарсько-виноробна галузь - сукупність підприємств, організацій, науково-дослідницьких закладів, зайнятих у сфері виробництва винограду, виробництва і реалізації виноробної продукції; 2) виноградарство - сукупність організаційних і технологічних прийомів розмноження, культивування і збору винограду; 3) виноробство - сукупність організаційних і технологічних прийомів виготовлення виноробної продукції; 4) виноградники - промислові насадження винограду для виноробства на площі понад 0,5 гектара; 5) зрідженість виноградників - відсоткове відношення неіснуючих кущів до номінальної (розрахункової) їх кількості на даній площі; 6) столові сорти винограду - сорти винограду, що вирощуються для споживання у свіжому вигляді; 7) технічні сорти винограду - сорти винограду, призначені для виробництва виноробної продукції; 8) гібриди прямі виробники - сорти винограду першого покоління від схрещування сортів виду Vitis vinifera з іншими видами винограду роду Vitis: Зейбель, Террас, Бако, Кастель, Кудерк, Отелло, Жакез, Клінтон, Ербемон; 9) районовані сорти винограду - визначені для певної зони виноградарства сорти винограду, що забезпечують найбільшу господарську ефективність виноградарства і виноробства в цій місцевості та включені до Державного реєстру сортів рослин, придатних для поширення в Україні; 10) зона виноградарства - географічна територія України з придатними агроекологічними умовами для розведення культури винограду; 11) сусло - свіжовіджатий сік, що одержують при подрібненні та пресуванні винограду чи мезги, призначений для виробництва виноматеріалів, бродіння якого здійснюється у місці переробки винограду; 12) вино - алкогольний напій, вироблений з винограду, міцність якого набувається внаслідок спиртового бродіння роздушених ягід або свіжовіджатого соку, а в разі виготовлення вин кріплених - підвищується шляхом додавання спирту етилового, ректифікованого та/або спирту етилового ректифікованого виноградного, та/або дистиляту виноградного спиртового Міцність вин може становити від 9 до 20 відсотків об'ємних Київ 16 червня 2005 року