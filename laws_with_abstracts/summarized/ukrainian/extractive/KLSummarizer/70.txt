Основні принципи кінематографії Основними принципами кінематографії є: утвердження творами кінематографії ідей гуманізму, загальнолюдських, національно-культурних та духовних цінностей; сприяння розвиткові національної свідомості, патріотичних почуттів, естетичного та екологічного виховання громадян; гарантування свободи творчості, захисту інтелектуальної власності, авторських і суміжних прав, моральних і матеріальних інтересів суб’єктів кінематографії; розвиток кіноіндустрії та традицій національної кінематографії; збереження національної та світової кінематографічної спадщини; рівність прав і можливостей суб’єктів кінематографії незалежно від форм власності у виробництві, розповсюдженні та демонструванні фільмів; заохочення благодійної діяльності; сприяння аматорській творчості в кінематографії; сприяння співробітництву суб’єктів кінематографії з іноземними та міжнародними кінематографічними асоціаціями, фондами тощо Суб’єкти кінематографії За спрямуванням діяльності суб’єкти кінематографії поділяються щодо: створення фільмів - автори і виконавці; виробництва фільмів - кіностудії, відеостудії, студії, продюсери тощо; розповсюдження фільмів - виробники, дистриб’ютори (прокатники) фільмів, кінокопіювальні підприємства, фонди фільмів, архіви кіно-, фото-, фонодокументів тощо; демонстрування (публічного показу, публічної демонстрації та публічного сповіщення (доведення до загального відома) фільмів - кінотеатри, кіноустановки, відеоустановки, аудіовізуальні медіа, в тому числі нелінійні (незалежно від способу та технології демонстрування фільмів); підготовки професійних кадрів та вдосконалення творчої майстерності - спеціалізовані навчальні заклади кінематографії, спеціалізовані факультети в інших навчальних закладах незалежно від форми власності, театри (студії) кіноактора; розроблення та виготовлення технологічного обладнання - науково-дослідні, конструкторські установи, сервісні центри, асоціації, виробничі підприємства та інші юридичні особи незалежно від форм власності В разі участі в продюсерській системі держави її інтереси представляють центральний орган виконавчої влади, що реалізує державну політику у сфері кінематографії та місцеві органи управління кінематографією Органи управління кінематографією Державну політику у сфері кінематографії здійснюють центральні органи виконавчої влади, що забезпечують формування та реалізують державну політику у сфері кінематографії Повноваження центрального органу виконавчої влади, що забезпечує формування державної політики у сфері кінематографії До повноважень центрального органу виконавчої влади, що забезпечує формування державної політики у сфері кінематографії, належить: 1) забезпечення формування державної політики у сфері кінематографії; 2) визначення пріоритетних напрямів діяльності центрального органу виконавчої влади, що реалізує державну політику у сфері кінематографії; 3) забезпечення загального доступу суспільства до творів української, європейської та світової кінематографії; 4) створення умов для розвитку всіх видів кінематографічної діяльності; 5) сприяння творчому розвитку молодих авторів і виконавців фільмів; 6) сприяння розвитку освіти, творчому вдосконаленню у сфері кінематографії; 7) сприяння поширенню кінематографічної культури, розвитку кінематографічної діяльності, популяризації кінематографії; 8) здійснення інших повноважень, передбачених законом Повноваження центрального органу виконавчої влади, що реалізує державну політику у сфері кінематографії До повноважень центрального органу виконавчої влади, що реалізує державну політику у сфері кінематографії, належить: 1) узагальнення практики застосування законодавства з питань, що належать до його компетенції, розроблення пропозицій щодо вдосконалення законодавчих актів, актів Президента України і Кабінету Міністрів України, нормативно-правових актів міністерств; 2) проведення аналізу діяльності суб’єктів кінематографії, підготовка висновків щодо тенденцій розвитку національної кінематографії; 3) розроблення пропозицій щодо структурного вдосконалення та реформування національної кіноіндустрії, розвитку продюсерської системи; 4) виконання програми виробництва фільмів, розроблення економічного обґрунтування та проведення розрахунків граничних обсягів видатків державного бюджету; 5) розроблення пропозицій до програми створення та розповсюдження національних фільмів; 6) укладення договорів про закупівлю товарів, робіт і послуг, необхідних для виготовлення (створення) вихідних фільмових матеріалів, аудіовізуальних творів; 7) взаємодія з вітчизняними та іноземними науково-дослідними установами і навчальними закладами з метою обміну досвідом з питань реалізації державної політики у сфері кінематографії; 8) сприяння збереженню та раціональному використанню національної та світової кінематографічної спадщини; 9) ведення Державного реєстру виробників, розповсюджувачів і демонстраторів фільмів; 10) ведення Державного реєстру фільмів; 12) участь в організації конкурсу з відбору інвестиційних та інноваційних проектів у сфері кінематографії; 13) розроблення пропозицій щодо умов прокату, тиражування, розповсюдження і демонстрування фільмів з індексами, що мають обмеження глядацької аудиторії (крім розповсюдження і демонстрування фільмів суб’єктами у сфері медіа); 14) здійснення контролю за дотриманням суб’єктами кінематографії (крім суб’єктів у сфері медіа) квоти демонстрування національних фільмів під час використання національного екранного часу, умов розповсюдження і демонстрування фільмів, передбачених у Державному реєстрі фільмів; 15) складання протоколів про адміністративні правопорушення у сфері кінематографії; 16) здійснення відповідно до законодавства функції державного нагляду (контролю) у сфері кінематографії; 17) надання консультаційної та організаційно-методичної допомоги у сфері кінематографії; 18) участь в організації та проведенні кінофестивалів, кіновиставок, кінопрем’єр, прес-конференцій, інших заходів з популяризації національної кіноіндустрії; 19) участь у підготовці проектів міжнародних договорів, пропозицій щодо укладення і денонсації таких договорів, укладення міжнародних договорів, забезпечення виконання зобов’язань України за міжнародними договорами з питань кінематографії; 20) здійснення співробітництва з вітчизняними і зарубіжними кіноархівами; 21) надання відповідно до міжнародних договорів аудіовізуальним творам в Україні статусу продукту спільного виробництва; 22) надання аудіовізуальним творам статусу національного; 23) організація та забезпечення роботи Ради з державної підтримки кінематографії та Експертної комісії з питань кінематографії; 24) внесення до Ради з державної підтримки кінематографії проектів рішень, а також реалізація рішень Ради з державної підтримки кінематографії щодо: утворення експертних комісій у порядку, передбаченому законом; надання державної підтримки суб’єктам кінематографії у порядку та формах, визначених законом, у тому числі укладення договорів про надання державної підтримки; 25) здійснення інших повноважень, визначених законом Порядок розповсюдження і демонстрування фільмів Розповсюдження і демонстрування фільмів в Україні здійснюються відповідно до затверджених центральним органом виконавчої влади, що забезпечує формування державної політики у сфері кінематографії норм та правил розповсюдження і демонстрування фільмів