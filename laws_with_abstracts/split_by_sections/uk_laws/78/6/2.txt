Об’єкти магістрального трубопровідного транспорту, побудовані за кошти комунальних підприємств або приватних суб’єктів господарювання, належать таким комунальним підприємствам або приватним суб’єктам господарювання на праві власності. Інвестор - учасник угоди про розподіл продукції, укладеної відповідно до Закону України "Про угоди про розподіл продукції", може будувати об’єкти трубопровідного транспорту та здійснювати їх експлуатацію, якщо вони збудовані та експлуатуються (утримуються) з дотриманням вимог нормативно-правових актів.