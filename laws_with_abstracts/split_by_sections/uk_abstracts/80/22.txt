Земельні ділянки, відведені під сховища радіоактивних відходів або об'єкти, призначені для поводження з радіоактивними відходами, надаються на весь визначений проектом період експлуатації та консервації згідно з земельним законодавством. Земельні ділянки, відведені під сховища радіоактивних відходів, виводяться з господарського обороту і відмежовуються від суміжних територій санітарно-захисними зонами. У межах санітарно-захисних зон забороняється проживання населення, проведення наукових досліджень без спеціальних дозволів, будь-яка інша діяльність, яка не забезпечує режим радіаційної безпеки.