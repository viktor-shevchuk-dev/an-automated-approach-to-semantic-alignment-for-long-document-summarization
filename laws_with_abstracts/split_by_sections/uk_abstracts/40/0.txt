Закон України „Про транскордонне співробітництво” визначає правові, економічні та організаційні засади транскордонного співробітництва. Транскордонне співробітництво Закон визначає як послідовність дій, спрямованих на встановлення і поглиблення економічних, соціальних, науково-технічних, екологічних, культурних та інших відносин між територіальними громадами, їх представницькими органами, місцевими органами виконавчої влади України та подібними суспільними утвореннями інших держав.