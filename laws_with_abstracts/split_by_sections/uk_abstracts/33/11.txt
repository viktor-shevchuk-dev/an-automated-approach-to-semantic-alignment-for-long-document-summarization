Написи на дорожніх знаках, вивісках та інших покажчиках назв географічних об’єктів, що знаходяться на території України, подаються державною мовою. На покажчиках назв географічних об’єктів, призначених для міжнародного використання, а також у місцях компактного проживання національних меншин України поряд з назвою державною мовою може розміщуватися її латиноалфавітний відповідник або назва відповідною мовою. Назва іншою мовою розташовується під назвою державною мовою і подається не більшим розміром шрифтом.