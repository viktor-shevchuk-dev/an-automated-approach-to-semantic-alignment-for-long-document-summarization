4. Землі оздоровчого призначення. Ці землі в себе включають земельні ділянки, що мають природні лікувальні властивості, які використовуються або можуть використовуватися для профілактики захворювань і лікування людей. На цих землях забороняється діяльність, яка суперечить їх цільовому призначенню або може негативно вплинути на природні лікувальні властивості цих земель. З метою найбільш ефективного використання лікувальних властивостей даної категорії земель, вони поділяються на округи і зони санітарної (гірничо-санітарної) охорони. У межах округу санітарної (гірничо-санітарної) охорони забороняються передача земельних ділянок у власність і надання у користування підприємствам, установам, організаціям і громадянам для діяльності, несумісної з охороною природних лікувальних властивостей і відпочинком населення. Що ж стосується земель оздоровчого призначення, то вони можуть перебувати у державній, комунальній та приватній власності;