Вивезення за межі митної території України лісоматеріалів та пиломатеріалів цінних та рідкісних порід дерев забороняється. Реалізація суб'єктами підприємницької діяльності всіх інших лісоматеріалів та виготовлених з них пиломатеріалів, допускається тільки за наявності сертифіката про походження лісоматеріалів. Порядок видачі такого сертифіката затверджується Кабінетом Міністрів України. Сертифікат про походження лісоматеріалів видається спеціально уповноваженим центральним органом виконавчої влади у сфері лісового господарства або його територіальним органом і підтверджує законність придбання лісоматеріалів.