Згідно статті 13 Закону керівник органу державного нагляду (контролю) або його заступник може прийняти рішення про відбір зразків продукції. Такий відбір здійснюється посадовою особою органу державного нагляду (контролю) у присутності керівника суб'єкта господарювання або уповноваженої ним особи і засвідчується актом відбору зразків продукції. Правила відбору зразків продукції затверджуються Кабінетом Міністрів України. За наслідками відбору зразків продукції посадова особа органу державного нагляду (контролю) складає акт відбору зразків. Витрати, пов'язані з відбором, доставкою та проведенням експертизи (випробування) зразків продукції, фінансуються за рахунок органу державного нагляду (контролю).