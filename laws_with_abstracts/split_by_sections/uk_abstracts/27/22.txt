Статтею 17 Закону передбачено, що для з'ясування питань, пов'язаних зі здійсненням державного нагляду (контролю), за рішенням керівника органу державного нагляду (контролю) або його заступника може призначатися експертиза (випробування). Строк проведення експертизи (випробування) становить 14 робочих днів з дня прийняття рішення про призначення експертизи (випробування). У разі незгоди з результатами експертизи (випробування) суб'єкт господарювання відповідно до статті 18 Закону має право оскаржити їх у суді.