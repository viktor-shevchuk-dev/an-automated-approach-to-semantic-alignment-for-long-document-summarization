Кодекс передбачає встановлення для працівників норм праці - норми виробітку, часу, обслуговування, чисельності. Норми праці встановлюються для працівників відповідно до досягнутого рівня техніки, технології, організації виробництва і праці. Запровадження, заміна і перегляд норм праці провадиться власником за погодженням з представником профспілкової організації. Норми праці встановлюються на невизначений строк і діють до моменту їх перегляду. Про запровадження нових і зміну чинних норм праці власник повідомляє працівників не пізніш як за один місяць до запровадження.