активи інституту спільного інвестування – це сформована за рахунок коштів спільного інвестування сукупність майна, корпоративних прав, майнових прав і вимог та інших активів, передбачених законами та нормативно-правовими актами Національної комісії з цінних паперів та фондового ринку (надалі - Комісія);
Єдиний державний реєстр інститутів спільного інвестування (надалі - Реєстр) – це сукупність записів про інститути спільного інвестування, які містять інформацію, визначену нормативно-правовими актами Комісії;
інститут спільного інвестування – це корпоративний або пайовий фонд;
кошти спільного інвестування – це кошти, внесені засновниками корпоративного фонду, кошти та у випадках, передбачених Законом, інші активи, залучені від учасників інституту спільного інвестування, доходи від здійснення операцій з активами інституту спільного інвестування, доходи, нараховані за активами інституту спільного інвестування, та інші доходи від діяльності інституту спільного інвестування (відсотки за позиками, орендні (лізингові) платежі, роялті тощо). Кошти, внесені засновниками корпоративного фонду, вважаються коштами спільного інвестування після внесення такого фонду до Реєстру.