Цінні папери інституту спільного інвестування можуть бути лише іменними. Акції корпоративного фонду є виключно простими та існують у бездокументарній формі. Інвестиційні сертифікати існують виключно в бездокументарній формі. Емісія цінних паперів інституту спільного інвестування здійснюється шляхом їх публічного або приватного розміщення. Оплата цінних паперів інституту спільного інвестування здійснюється виключно коштами, крім випадку оплати цінних паперів біржового інституту спільного інвестування під час їх продажу або викупу емітентом у відповідній пропорції активами, визначеними інвестиційною декларацією зазначеного інституту. Оплата цінних паперів інституту спільного інвестування у розстрочку не допускається. Кожен цінний папір інституту спільного інвестування надає його власнику такий самий обсяг прав, як і власникам інших цінних паперів зазначеного інституту. Дивіденди за цінними паперами інституту спільного інвестування відкритого та інтервального типу не нараховуються і не сплачуються (стаття 51 Закону).