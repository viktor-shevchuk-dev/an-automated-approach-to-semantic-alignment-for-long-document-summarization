Закон України „Про трубопровідний транспорт” (далі - Закон) визначає правові, економічні та організаційні засади діяльності трубопровідного транспорту. Дія цього Закону поширюється на відносини в галузі трубопровідного транспорту, призначеного для транспортування вуглеводнів, хімічних продуктів, води та інших продуктів і речовин з місць їх знаходження, видобутку, виготовлення або зберігання до місць їх переробки чи споживання, перевантаження та подальшого транспортування. Особливості застосування цього Закону щодо функціонування промислового трубопровідного транспорту визначаються Кабінетом Міністрів України.