Спеціально уповноважений центральний орган виконавчої влади з питань громадянства і підпорядковані йому органи приймають від осіб заяви разом з необхідними документами щодо прийняття до громадянства України та виходу з громадянства України, перевіряють правильність їх оформлення і разом зі своїм висновком надсилають на розгляд Комісії при Президентові України з питань громадянства. Комісія розглядає заяви осіб про прийняття їх до громадянства України, про вихід з громадянства України та подання про втрату громадянства України і вносить пропозиції Президенту України щодо задоволення цих заяв та подань. Президент України отримавши ці пропозиції приймає рішення і видає Укази про прийняття особи до громадянства України і про припинення громадянства України.