Рішення про створення індустріального парку приймається ініціатором створення на основі затвердженої згідно з вимогами Закону концепції індустріального парку. Індустріальний парк створюється на строк не менше 30 років. Ініціатор створення протягом трьох календарних днів з дня прийняття рішення про створення індустріального парку зобов'язаний подати до уповноваженого державного органу копію рішення про створення індустріального парку та концепцію індустріального парку. Інформація про створені індустріальні парки є публічною, доступ до неї забезпечує уповноважений державний орган. Рішення про створення індустріального парку є підставою для укладення договору про створення та функціонування індустріального парку між ініціатором створення та керуючою компанією індустріального парку (стаття 14 Закону).