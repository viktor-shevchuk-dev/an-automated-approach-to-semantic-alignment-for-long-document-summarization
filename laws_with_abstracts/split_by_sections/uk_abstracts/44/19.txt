Розділ п'ятий Кодексу визначає порядок звільнення від відбування покарання та допомоги особам, які звільнені від відбування покарання та контролю і нагляду за ними. Підставами звільнення від відбування покарання є відбуття строку покарання, призначеного вироком суду, закон України про амністію, акт про помилування, скасування вироку суду і закриття кримінальної справи, закінчення строків давності виконання обвинувального вироку, умовно-дострокове звільнення від відбування покарання, хвороба, інші підстави, передбачені законом. Особи, які відбули покарання, несуть обов'язки і користуються правами, встановленими для громадян України, з обмеженнями, що передбачені для осіб, які мають судимість. Такі обмеження можуть бути передбачені тільки законом.