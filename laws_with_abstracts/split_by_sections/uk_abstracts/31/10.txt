Для виготовлення вин і коньяків України застосовуються матеріали та речовини, дозволені для використання Головним державним санітарним лікарем України. Використання у вітчизняному виноробстві імпортних виноматеріалів, що не відповідають вимогам нормативних документів України, забороняється. Вина, виготовлені з імпортних виноматеріалів і за зарубіжною технологічною документацією, випускаються під їх родовою назвою із зазначенням країни походження вина та місця розливу. Забороняється видавати за іноземні українські вина, коньяки України і суміші (купажі) з іноземними винами (виноматеріалами, коньяками, коньячними спиртами).