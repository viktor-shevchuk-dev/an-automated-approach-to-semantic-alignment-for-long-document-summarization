Вина столові виготовляються натуральними або купажованими. Не допускається випуск столових вин із вмістом спирту нижче 9 відсотків об'ємних, сортових - 9,5 і марочних - 10 відсотків об'ємних. Спеціально уповноважений центральний орган виконавчої влади з сільського господарства вправі надавати дозволи на виготовлення сухих виноматеріалів міцністю не більш як 9,5 відсотка об'ємних шляхом підсолодження сусла виноградним концентратом або цукром не більш як на 2 г/100 см3. Додавання спирту етилового або спиртованих виноматеріалів чи сусла (містеля) до вин столових не допускається.