Будівництво нових морських портів здійснюється з урахуванням Стратегії розвитку морських портів України та відповідно до законодавства. Порядок відкриття та закриття морських портів визначається Кабінетом Міністрів України. Будівництво нового морського порту здійснюється на підставі рішення Кабінету Міністрів України. Таке рішення повинно містити інформацію про географічне місце розташування з визначенням координат території та акваторії морського порту, планові глибини акваторії, внутрішнього підхідного каналу, розрахункові параметри суден та параметри тоннажу суден, які прийматимуться у морському порту, а також джерела фінансування будівництва морського порту (стаття 5 Закону).