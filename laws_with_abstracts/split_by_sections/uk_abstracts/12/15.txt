Громадське об'єднання, зареєстроване в установленому законом порядку, може мати всеукраїнський статус за наявності у нього відокремлених підрозділів у більшості адміністративно-територіальних одиниць і якщо таке громадське об'єднання підтвердило такий статус у порядку, встановленому Законом. Спеціальними законами можуть визначатися інші вимоги щодо підтвердження всеукраїнського статусу окремих видів громадських об'єднань. Підтвердження всеукраїнського статусу громадського об'єднання та відмова від такого статусу є добровільними. Для підтвердження всеукраїнського статусу громадське об'єднання подає до уповноваженого органу з питань реєстрації заяву за формою, встановленою Міністерством юстиції України (стаття 19 Закону).